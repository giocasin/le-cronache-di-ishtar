----------------1
Siamo arrivati alla città di Numer, alla sede della gilda degli avventurieri, per sostenere l'esame di ammissione alla gilda dell'uroboro. In generale diversi membri delle altre gilde erano presenti, chi in veste di polizia, chi per semplice interesse. L'halfling Rolan ci ha esaminato e in base alle nostre motivazioni vci ha dato un cartellino per decidere a quale esame partecipare, siamo stati tutti ammessi all'esame da combattenti.
Dopo la prima selezione abbiamo dovuto dimostrare i nostri talenti in maniera personale. Quindi Goriel, lipton ice tea al limone, Ral e Bolk( Baulk?), sono stati richiamati nell'arena per la loro vera prova.
Abbiamo combattuto diversi golem alimentati dai cristalli, che una volta sconfitti si sono fusi in un megazord che ci ha fatto il culo a strisce, sul filo del rasoio IleLekton( come minchia si chiama) gli ha sparato una 30ina di danni, facendolo diventare una sorta di kebab sul suo spadone.
Abbiamo incontrato il capo della gilda, una ragazzino ancora insicuro, e il sacerdote, uno uan-ti molto serio e siamo stati benedetti dal dominante.
Ora il riposo lungo rigenera tutte le nostre ferite, abbiamo accesso ai portali per viaggiare tra le maggiori città e dobbiamo scegliere se arruolare nuovi membri o diventare degli avventurieri di grado più alto per entrare nei dungeon e fare i soldi veri.
----------------2
Ad Orochi incontriamo Axios, un Tiefling blu Ladro che ci racconta due cosine sulla sua vita e di unisce a noi (il PG di @Gio). La Gilda, poi, per la nostra di missione ci fa sapere che El Alamein Al'Imran, città di Sintar famosa per la grande presenza della Gilda degli Speziali, quindi ben fornita di cuochi e alchimisti, è da quasi un mese isolata dal resto del continente per "la siccità" e non si sa bene quale altro motivo. Indagando a Orochi scopriamo che parte dell'isolazionismo più o meno forzato che la città sta dimostrando sembra imputabile a un cambio al vertice all'interno della Gilda dove, alla precedente Capogilda Zara è succeduto lo Sceicco Tarìq. Cosa abbia portato esattamente all'allontanamento di Zara non è chiaro.
Dunque, decidiamo di muoverci verso El Alamein Al'Imran. Realizziamo che per farlo necessitiamo 1) di vestiti consoni al clima desertico che incontreremo 2) di sapere esattamente dove andare. La prima è facilmente risolta recandoci da un Mercante di tessuti, il quale ci consiglia gentilmente anche di andare in una taverna per provare a ingaggiare qualcuno disposto ad accompagnarci in questa traversata nelle dune del deserto.
Alla Taverna riusciamo a convincere varie persone ma quella che più di tutti intuiamo essere la più adatta è un mezzorco con un uncino al posto di una mano di nome Balthazar.
Fun fact: pure il locandiere, che ci aveva appena detto di essersi sposato e di avere la moglie in dolce attesa, avrebbe voluto mollare tutto per venire con noi ma lo abbiamo fatto rinsavire facendogli presente che forse non sarebbe stata la scelta migliore abbandonare attività e moglie pregna per venire in una missione pseudosuicida nel deserto proprio a pochi giorni dal suo sposalizio.
In ogni caso, arruolato Balthazar, ci incamminiamo, usando la carovana trainata da Cammelli magnanimamente fornitaci dalla Gilda di Uboro/Oboro/Uroboro non ho ancora capito perché sono ritardato.
Durante la prima settimana, di notte, Goriel vede un gruppo di sciacalli tentare di attaccare la carovana. Manca poco moriamo tutti ma riusciamo a scacciarli per il rotto della cuffia. Alla fine della prima settimana, di giorno, vediamo un tizio camminarci incontro nel deserto sotto il sole cocente. Goriel si accorge che quel tizio non ha ombra e nel momento in cui fa presente questa cosa, una folata di vento alza un po' di sabbia e il tipo sparisce.
Durante circa decimo giorno  di viaggio verso El Alamein Al'Imran, notiamo una zona di deserto con grosse porzioni di sabbia verificate. Poco dopo, un Roc vola sopra le nostre teste, portando dietro di sé vento di tempesta.
Ce la diamo a gambe levatissime, con Balthazar che malmena malamente quei cammelli per farli correre e sfuggire dal Roc.
Troviamo riparo in una duna del deserto che presto si rivela essere una grotta.
Ovviamente non è semplicemente una grotta: è una tana di un coppia di Tincalli, mostruosità umano-scorpioni, anche se questi erano particolarmente scorpionosi che subito ci attaccano. 
Nuovamente ci lasciamo quasi le penne. Sconfitti, scopriamo che la loro violenza fosse dovuta al fatto che stesso proteggendo delle uova.
Raccogliamo le uova e decidiamo che le affideremo alla Gilda per addestrare e renderle strumenti utili alla causa.
-----------------3
-----------------4
Quindi ci svegliamo la mattina dopo aver parlato con l’ottimo Tariq e ci avviamo verso la gola del vento per cercare Zara. Primo giorno di viaggio bella, prima notte pacchia, secondo giorno un po’ meno.
Mentre continuiamo per la nostra strada si nota un obelisco con la cappella tagliata, ci avviciniamo per capire di cosa si tratta ma apparenremente di fianco non c’è nulla e le raffigurazioni non sono facilmente riconoscibili tranne una dove vi è un effige di un drago. Eleliktion la tocca e per un momento sembra perdersi e ci racconta di una visione di un drago che dorme in una grotta. I due dettagli importanti sono che sto drago difatti sembra essere posseduto da energia elettrica che esprime ad ogni esalazione e le scintille che si diffondono vengono assorbite da dei cristalli che tappezzano le pareti della grotta. Goriel lo tocca e (ovviamente perchè scopano a diritto) ha la stessa visione. Non si capisce bene che cosa sia e che cosa si debba fare. Andando contro il barere del buon Balty rimaniamo li per provare a esplorare quando esce fuori un fottuto verme purpureo (PD)(in realtà un cucciolo di verme). Quando esce si apre una voragine da cui viene risucchiata parte della sabbia del deserto ed espone l’environment (che avremmo dovuto usare nella battaglia a quanto pare) che difatti sono delle colonne di un tempio antico di cui faceva parte anche l’obelisco che rimane la struttura più alta. Vabbè ci prendiamo un sacco di botte ma alla fine il buon Balty con il suo classico “UUUH UOCCIUU SEEEEI” gli fa saltare la testa. A quel punto ci fidiamo di lui e scappiamo. Altra notte che dormiamo, e il giorno dopo o quello dopo ancora si arriva alle gole. Tipo un canyon dove all’interno tira un vento fottuto che ha modellato il sentiero tra le rocce. Una rocca ci attira l’attenzione, sembra magia ma invece è un’inculata. Goriel la tocca ma invece che un passaggio segreto esce fuori un Serpente della roccia e contemporaneamente anche due Elementali di sabbia. Ci pigliamo mazzate (ma nemmeno troppe forse) e ovviamente alla fine… “UUUH UOCCIUU SEEEEI”. Alla fine arriviamo in fondo alla valle e vediamodel fumo uscire da una specie di casolare, dopo aver bussato un paio di volte ci apre zara (una nekomata abbastanza figa da quello che ci dice il DM).Capiamo due cose: 1) che un po’ è na stronza perchè conferma che alla fine preferiva continuare i suoi studi e fa morì la gente del posto, 2) che Tariq non le fa particolare simpatia visto che ogni volta che lo nominiamo sputa per terra. Alla fine ci parla di una biblioteca a due giorni di viaggio che secondo lei potrebbe nascondere info riguardo quello che è successo alla sorgente di acqua e la convinciamo ad accompagnarci ma anche a unirsi alla gilda dell’uroboro in cambio (e ce lo dobbiamo ricorda) di un bel laboratorio per farle continuare i suoi studi. Accetta, ma ci dice di aspettare 10 giorni perchè attualmente c’è una tempesta di sabbia in corso e quindi bella. AH, LEVEL UP PE TUTTI. Daje.
----------------5
Dopo aver sottoposto Zara a una sottospecie di interrogatorio (nel tentativo di comprendere recondite ragioni in merito alla sua scelta di isolarsi eremita nella gola presso cui vive), ci siamo dimenticati di farle craftare qualche pozione di guarigione (una specie di “bottiglietta d’acqua” nel deserto, da qualche sessione a questa parte) ma poi, una volta passata la tempesta di sabbia, ci siamo messi in cammino per raggiungere l’ubicazione di questa presunta Antica Biblioteca presso cui sembrerebbe che potremmo ottenere maggiori informazioni in merito al prosciugamento della sorgente d’acqua che ha messo in crisi la Gilda degli Speziali.
Abbiamo raggiunto il luogo senza grossi intoppi: davanti a noi una cupola di materiale bianco parzialmente coperta dalle dune di sabbia del deserto con qualche colonna spezzata quasi a racchiudere la cupola stessa come in una sorta di “morsa protettrice”.
La cupola ha un buco nella sua cima: ci caliamo dentro, discutendo un po’ (invano) su eventuali strategie di difesa/protezione da ciò che potrebbe nascondersi all’interno della struttura. Perché invano? Perché la prima stanza (una cella/camera di un qualche antico sacerdote che ha redatto nel tempo numerosi diari senza apparenti informazioni utili) la superiamo senza spargimenti di sangue, ma la seconda area (salone d’ingresso di questa Antica Biblioteca, con posizionata lungo la navata centrale una statua del Drago Ancestrale, comunque un luogo da tempo disabitato e preso d’assalto dalla sabbia del tempo e pure del deserto) si rivela strutturalmente instabile e, nel tentativo di procedere più avanti nel salone, metà del gruppo frana in un livello inferiore (che si rivela infestato da sciami di serpenti velenosi e due grossi ragni con condotta di combattimento stile “controllo” che avevano tessuto una ragnatela immobilizzante proprio sopra il tappeto di serpi): peniamo un po’ (un bel po’, ma ormai è diventato un vizietto del nostro gruppo), ma riusciamo a far fuori tutte le bestie (consumando gran parte delle nostre pozioni di guarigione, sia minori che maggiori).
Ci addentriamo ancora di più nell’Antica Biblioteca e raggiungiamo un’enorme stanza vuota (con pavimento che fortunatamente scopriamo essere pieno di trappole) con dall’altra parte un portone di ferro con gli stipiti intarsiati di rune elfiche: evitiamo le trappole, raggiungiamo il portone, scopriamo che è magico, sfruttiamo Axios e i suoi trucchetti magici (FALLENDO) per aprire il portone, ma quest’ultimo, aprendosi, innesca l’iniziativa di tre mummie e due spiriti che ci apostrofano chiedendoci (malamente) perché osiamo disturbare il loro riposo.
Morale della favola?
Prossima volta si parte col combattimento in un campo minato contro cinque creature immonde.
----------------6
La sessione è iniziata esattamente dove si era interrotta: la porta della biblioteca si apre, facendo pietrificare il nostro Axios e beccando di striscio il piccolo Ral che, per questo ha le membra intorpidite dall'incantesimo a protezione della serratura magica.
Delle mummie e due wraith (non erano wraith, vero?) compaiono alle nostre spalle, a difesa della porta, che lentamente si richiude e non ci lascia procedere.

La pessima decisione presa in precedenza riguardo al come segnalare dove vi fossero trappole sul pavimento, e l'incapacità cronica di tutti noi ieri nel tirare un d20 con risultato maggiore di 10, ha condizionato tutto il combattimento, impedendoci di sfruttare l'ambiente a nostro vantaggio ma anzi, ritorcendocelo contro.
Le mummie ci hanno subito accerchiato e riempito di mazzate. I loro colpi, inoltre, maledivano, annullando ogni effetto di cura (SENZA TS, succede e basta).
Percependo il pericolo, Goriel decide di mandare un messaggio d'aiuto alla Gilda. 
Purtroppo dopo un lungo ed estenuante combattimento, con Goriel e Eleliktion che hanno fatto il grosso dell'heavy lifting per non farci crepare, siamo tutti caduti a terra privi di sensi (per una serie di fortunati eventi, a darci il colpo di grazia sono sempre stati i wraith e non le mummie che, come altra passiva, facevano sgretolare in sabbia chiunque riducessero a zero hp). Eleliktion è l'ultimo a cadere contro l'ultimo degli spettri. Bolk è stato il primo, seguito da Ral e Goriel. Lontano da loro, in un mucchio di sabbia, una flebile luce è riflessa da uno splendente uncino e una elaborata pistola. 

Coi nostri a terra, a lottare tra la vita e la morte, lo spirito si dissolve, avendo adempiuto il suo compito di proteggere l'ingresso della biblioteca. Zahra, disgustata e terrorizzata, si rende conto che senza di noi non può né difendersi né uscire da quel posto.

Nel deserto, una carovana prosegue a velocità sostenuta. Su di essa, due uomini incappucciati, un loquace nano e un imponente Goliath che suona l'arpa, dipanano le dune accompagnati dal Simbolo dell'Oloboro.

Nel frattempo, nel tempio, quando la notte giunge, quando i respiri dei nostri si fanno sempre più flebili, una mano violacea, giovane, ben curata, femminea e adornata da vistosi e pomposi anelli, si tende negli incubi dei nostri eroi. Con la vita che fuggi dai loro polmoni, la mano porge una seconda possibilità.
Per Ral, la scelta è molto semplice. La mano parla con la voce che, ultimamente, ha guidato alcune sue scelte. Non ci pensa un secondo e, allungandosi, la afferra.

Goriel, morente ma ancora con le fiamme dell'orgoglio ben vigorose in lui, si cappella al drago, rifuggendo l'offerta oscura.

Bolk, invece, tentato nel profondo, non riesce a resistere e, pur di raggiungere i suoi obiettivi, si abbandona a quell'essenza fatata, aggrappandosi alla vita.
---------------7
Le sabbie del deserto avevano già inghiottito un gruppo di avventurieri, sepolti sotto il peso delle loro stesse ambizioni. Ma dove i primi avevano fallito, un secondo gruppo si preparava a sfidare le ombre della biblioteca dimenticata.
Giungendo all’antica struttura, gli avventurieri trovarono Zara, un’unica sopravvissuta, scossa e segnata da giorni di orrore. Dai suoi racconti appresero della disfatta del primo gruppo e dei pericoli che ancora infestavano la biblioteca. Decisi a non ripetere lo stesso destino, si addentrarono tra gli scaffali polverosi, dove subito vennero assaliti da ragni giganti e sciami famelici. Il combattimento fu feroce, ma la determinazione prevalse: il secondo gruppo si aprì la strada tra le ragnatele e raggiunse la sala delle trappole, il luogo in cui i loro predecessori avevano trovato la fine.
Superata la porta magica, nel cuore della biblioteca, trovarono un antico tomo, le cui pagine narravano di un’oasi segreta, nascosta dietro una parola d’ordine pronunciata in lingua comune antica. Un luogo dove i cristalli magici generavano acqua pura… o almeno così si diceva.
Spinti dalla speranza, gli avventurieri viaggiarono fino a quell’angolo dimenticato del deserto, solo per trovare un paesaggio morto e maledetto: l’oasi, un tempo rigogliosa, ora giaceva arida e avvizzita. Al centro, un’isoletta circondata da acque torbide, dove due figure avvolte in vesti d’altri tempi vegliavano su un cristallo spezzato a forma di drago. Con cautela, i nostri eroi rivelarono la loro presenza e, attraverso il dialogo, appresero la verità: l’oasi era fuori dal tempo, custodita da generazioni da una tribù che aveva tentato più volte di ripristinarne il potere.
Il capo della tribù, un mago antico, li mise di fronte a una scelta: tentare il rituale e affrontare gli elementali d’acqua che lo avevano sempre interrotto nel sangue, oppure discendere nei sotterranei del tempio, dove forse si celava il vero cuore del mistero. Convinsero il capo a concedere loro l’accesso e, pronunciando la parola d’ordine appresa nei meandri della biblioteca, si addentrarono nella profondità del tempio.
Là, immerso nell’oscurità secolare, attendeva il vero guardiano dell’acqua: un drago blu dagli occhi ardenti di fiamme cremisi. Il combattimento fu tremendo. Fulmini squarciavano l’aria, artigli laceravano l’acciaio, e nel caos della battaglia, Aldebaran, il possente barbaro, cadde sotto i colpi della bestia. Ma i suoi compagni, con estrema fatica, riuscirono infine a sopraffare il drago. Mentre il colosso esalava l’ultimo respiro, un fumo rosso, malevolo e antico, si disperse nell’aria, lasciando dietro di sé un silenzio inquietante.
Con la morte del drago, la maledizione si spezzò. L’acqua tornò a sgorgare, la terra riprese vita e l’oasi rifiorì. Tornati ad Alimran, gli avventurieri vennero accolti con festa, mentre il corpo di Aldebaran e degli altri caduti veniva affidato ai saggi della gilda. Con antichi incantesimi e preghiere, le anime dei defunti furono richiamate dal velo dell’oltretomba.
Ma mentre la città esultava, un’altra storia si svolgeva nell’ombra. Uroboro, il leggendario guerriero, tornava da un duello con Avarizia, un nemico oscuro e senza volto. Aveva perso un braccio nello scontro, ma il suo sangue rettiliano già lo stava rigenerando. Tuttavia, ciò che più lo turbava non era la ferita… ma la consapevolezza di non essere il più forte tra i Dominanti.
E mentre il deserto respirava di nuovo, altrove forze oscure si radunavano nell’ombra. La battaglia per il destino del mondo era appena iniziata.
Grazie alla rete di spie della Gilda degli Avventurieri, giunsero notizie inquietanti da una terra lontana: nel cuore del continente degli Elfi, la natura stessa si stava ribellando. Gli alberi millenari, che per eoni avevano protetto e nutrito le tribù elfiche, ora si torcevano contro di loro. Le creature della foresta, un tempo docili e in armonia con il popolo elfico, attaccavano senza ragione, mentre intere regioni venivano inghiottite da una crescita selvaggia e fuori controllo.
Nessuno sapeva spiegare il motivo di questa rivolta della natura. Ma una cosa era certa: il fragile equilibrio che aveva governato il continente stava andando in frantumi.
Era necessario indagare.
E così, mentre la sabbia del deserto tornava fertile e la città di Alimran celebrava la sua rinascita, il richiamo dell’avventura spingeva già gli eroi verso un nuovo viaggio. Il loro prossimo destino? Il continente degli Elfi, dove un’altra minaccia stava emergendo dalle radici stesse del mondo.
Il respiro del drago era stato fermato. Ma nel vento, un altro sussurro cresceva… qualcosa di antico, potente e inarrestabile.
------------8
I giorni prima della partenza per l’isola a ovest, chiamata Navarre, da cui proviene la druida Fern e verso cui le notizie raccolte dalle spie della gilda ci spingono a proseguire la nostra avventura (così da poter indagare sulla presunta perdita della simbiosi tra elfi e Natura) vengono spesi dai nostri eroi per craftare pozioni di cura, per livellare e per fare un primo rituale di “parlare coi morti” guidato dal bardo Vailen (il quale, interrogando un antico necromante di nome Gaetanus, sembra aver acquisito la capacità di ridare vita ai nemici caduti perché possano combattere al nostro fianco).
Sempre prima della partenza per Navarre, veniamo a sapere dai racconti dell’altro gruppo di avventurieri circa lo scontro tra Uro-Boro e Avarizia che quest’ultima (la quale ci viene descritta come un’umanoide munita di vestiti e gioielli precolombiani, senza volto e dotata di lunghe corna dorate perché sfigurata come da una colata, appunto, d’oro), dopo essere stata sconfitta all’interno di una grotta, prima di esalare l’ultimo respiro ha proferito le parole “Siete stati voi a farci questo…” (come a suggerire che la venuta di queste presunte “essenze maligne”, dai nomi che richiamano i peccati, sia in qualche modo da ricondurre a responsabilità proprie del nostro mondo).

Navarre è un’isola abitata da elfi silvani, guidati dalla regina Kilit: per raggiungere tale luogo occorrono la maestria e le conoscenze di chi il mare lo solca da anni; dunque, quale migliore aiuto di Balthazar potremmo volere mai? Cerchiamo il nostro provvidenziale amico, ormai divenuto fratello di gilda: lo raggiungiamo quindi nelle sue stanze, che però sono deserte, tranne per una lettera scritta proprio di suo pugno al nostro indirizzo, nella quale ci informa che è dovuto partire, ingaggiato dalla gilda, per accompagnare a Dex Tar l’altro gruppo di avventurieri; riusciamo, comunque, a parlarci grazie alla pietra di comunicazione di cui disponiamo e il suo consiglio è quello di raggiungere un porto a ovest di Orochi, di nome Mykonos, dal quale le possibilità di navigazione verso Navarre sono molteplici (alcune legali, altre meno; in ogni caso, la via più sicura e legale per raggiungere Navarre prevede un passaggio via mare dal costo di 600 GP a persona, una cifra in denaro che al momento non possiamo sostenere e che ci spinge, inevitabilmente, a dover individuare una soluzione alternativa che possa anche rivelarsi “non del tutto legale”).
Raggiungiamo così Mykonos, una città portuale priva di mura, che come tutte le città di mare vive di vivacità mercantile e una buona dose di piccola criminalità: scegliamo di adottare un basso profilo, nascondendo i nostri vessilli di appartenenza alla gilda (perché la “missione” a Navarre non è ufficiale e pertanto non possiamo disporre dei canonici benefici disposti a favore degli avventurieri che agiscono per conto dell’Uro-Boro). Infatti, non trascorre molto tempo che Fern rimane vittima di un tentativo di furto da parte di un bambino di nome Tyren, il quale, colto in flagrante, non può far altro che cedere alla nostra richiesta di accompagnarci dal suo “capo” (nella speranza che, sondando il terreno torbido della bassa criminalità di Mykonos, ci sia modo per noi di trovare un passaggio clandestino verso Navarre). Tyren ci conduce presso un’abitazione, che si rivela essere la casa della sua famiglia e il suo presunto “datore di lavoro sporco” altri non è che la madre, di nome Lilith (un’umana madre di famiglia, con altri due figli - un ragazzo e una ragazza - e un marito, Adam, che di mestiere fa il pescatore e che manca spesso da casa): la donna ci informa che l’unico mezzo per raggiungere Navarre è la nave che costerebbe 600 GP, tenuto anche conto che le acque che separano Mykonos dalla nostra destinazione sono infestate da pirati e, probabilmente, da mostri marini; per tale ragione, però, esiste la possibilità di “arruolarsi” a bordo delle barche prive dei militari del continente e fungere da scorta per quegli equipaggi che hanno comunque necessità di raggiungere Navarre, ma c’è poco da illudersi: le offerte di lavoro in tal senso scarseggiano e non sarà semplice trovare qualcuno disposto a ingaggiarci.
Decidiamo comunque di tentare la sorte e ci dirigiamo verso il porto; le navi sono tante, dunque scegliamo di dividerci: Ral da solo tenterà con una sorta d’inganno (millantando un fantomatico tesoro dei pirati da trovare nei pressi di Navarre) di scovare qualche equipaggio disposto ad accompagnarci, mentre il resto del gruppo proverà a discutere con le guardie doganali presenti al porto (sorvolo sul dialogo in sè, che manca poco diveniva un epic fail per l’intera gruppo…dunque, questa strada, fallimentare). Nel frattempo Ral, dopo essersi agghindato a festa e aver ottenuto facile accesso alla taverna (nonostante le fattezze quasi da bambino) sostenendo di essere figlio di genitori appartenenti alla (inesistente) gilda dei cristallieri, fa in modo di far sapere agli avventori presenti che un gruppo di avventurieri, di cui lui fa parte, è in cerca di un equipaggio per recarsi in direzione di Navarre alla ricerca di un tesoro perduto dei pirati: chi accetterà, verrà atteso dagli avventurieri al calar del sole nei pressi del porto.
I nostri eroi dunque si riuniscono e mentre camminano nei vicoletti vicino al porto vengono avvicinati da una donna di colore, coi capelli rasta, amputata del braccio sinistro e con vestiti da pirata: si chiama Afia del Canto, afferma di essere un’ex pirata alla guida di una ciurma che si occupa, ormai, di commerciare merci (a bordo del galeone “Marlie”), ma che - per colpa di un “piccolo” problema - sta perdendo tutti i contratti commerciali a lei concessi perché non riesce più a portare a termine una consegna. Domanda retorica: qual è questo “piccolo” problema? Niente popó di meno che un pirata fantasma (ovverosia il suo vecchio capitano e della di lei ciurma, adesso passato a miglior vita), il quale con una nave altrettanto fantasma non fa altro che dare la caccia a lei e tormentare il suo vecchio equipaggio. Considerati gli scarsi risultati ottenuti con le altre strategie e sprezzanti del pericolo rivestito sia dal mare che da questa fantomatica nave fantasma, accettiamo la proposta di Afia del Canto di imbarcarci insieme alla sua ciurma alla volta di Navarre con l’impegno di difendere lei, la nave e l’equipaggio stesso dagli eventuali pericoli potenzialmente incontrabili.

Si avvicina la notte: Fern decide di andare a dormire, così come Elelikton; Ral e Nadu, invece, si attardano alla taverna a giocare a dadi. Si avvicina loro un losco individuo, il quale li invita - qualora lo vogliano - a giocare più pesante recandosi nei pressi di un’abitazione vicino al porto, dove presumibilmente dovrebbe trovarsi una bisca illegale: tale ceffo consegna a Nadu e Ral un biglietto di benvenuto, dove è scritto l’indirizzo della bisca e dove è raffigurata una roulette. Ormai schiavi del gambling e senza porsi troppe domande, i due avventurieri si recano all’abitazione, vengono fatti entrare e introdotti nel seminterrato della stessa dove, dietro una porta di ferro allucchettata (e, ma guarda un po’, presidiata da due guardie), si trova la “bisca”: un tavolo circolare, attorno al quale si trovano seduti altri quattro individui (un orco, un elfo, uno gnomo e un nano) e sopra il quale si trova uno strano marchingegno (molto simile a una rivoltella gigante, con un tamburo circolare in parte caricato di proiettili). Nadu e Ral capiscono troppo tardi che non giocheranno a dadi, né che dovranno scegliere tra nero e rosso a quello che pensavano sarebbe stato un tavolo per la roulette, ma dovranno a turno con gli altri presenti puntarsi alla testa la rivoltella gigante e sfidare la sorte nella speranza che il tamburo sia vuoto: se il colpo andrà a vuoto, guadagneranno 50 GP…se il colpo andrà a segno, ahimè…periranno. Il primo giro, per fortuna, è una cilecca per tutti, ma all’inizio del secondo giro il povero gnomo viene colpito dal proiettile in canna. Panico. Nadu e Ral decidono dunque di giocarsela diversamente: scelgono di fuggire dalla bisca mortale dopo aver sfruttato i loro incantamenti di evasione…e ci riescono, per loro (e nostra fortuna). In tutto questo abbiamo perso di vista il buon Veilen, il quale nottetempo, dopo essersi intrattenuto sessualmente con una pulzella del luogo, decide ovviamente di aggredirla per berne il sangue (purtroppo ammorbato dall’alcol dei gozzovigli). Insomma, una notte da dimenticare. Hangover. A nanna. E la mattina di filata al porto senza colazione, pronti a salpare per lasciarsi velocemente alle spalle Mykonos.

L’equipaggio, oltre ad Afia, è composto anche da Toja (il cuoco di bordo) e Madalin (il medico di bordo, dalla quale Elelikton si fa biopsiare un frammento di cute per indagare meglio sulla natura della sua malattia).
Durante la traversata in direzione di Navarre sopraggiunge però una tempesta: una tempesta strana, violenta, la cui imprevedibilità nella caduta dei fulmini è presto mitigata dalla nostra Fern, che lancia un incantesimo per controllare i danni dei fulmini stessi. Noi e l’equipaggio scendiamo sottocoperta, nell’esatto momento in cui dai flutti abissali del mare in tempesta spunta in superficie un vascello fantasma, guidato proprio dall’ex-capitano - divenuto ora fantasma - di Afia e del resto della ciurma. Ha così inizio un’epica battaglia navale, durante la quale le due imbarcazioni si sparano violente bordate coi cannoni a loro disposizione. Ma il contatto tra i due vascelli e l’arrembaggio dei fantasmi sono inevitabili: vengono calati tre ponti verso la Marlie e l’ex-capitano fantasma, con al seguito parte del suo equipaggio fantasma, salgono a bordo della nostra nave.
Inizia lo scontro: Fern si trasforma in un criceto minuscolo per evitare danni che possano distoglierla dal mantenere la concentrazione sull’incantesimo di controllo dei fulmini, la Marlie ondeggia paurosamente sotto la spinta violenta delle onde costringendo i nostri eroi a ripetute prove di atletismo/acrobazia, Veilen e Nadu danno fondo alle loro conoscenze arcane per schiantare di incantesimi i nemici, Ral si improvvisa eroe per un giorno e picchia duro oppure cura i nostri avventurieri, Elelikton - ancora vittima della malasorte dei dadi - viene presto colpito da un tiro di possessione da parte di uno dei fantasmi (e inizia a menare - con una certa, inattesa e poco provvidenziale botta di culo coi dadi - i suoi stessi compagni). Ancora una volta si profila l’ineluttabile dramma sullo sfondo: sopravvivranno i nostri eroi all’arrembaggio dei fantasmi?
Fortunatamente sì, grazie a un largo uso di pozioni di cura e a oculate scelte strategiche guidate dal condottiero Ral, che vive il proprio giorno di gloria quasi tenendo botta da solo a un esercito di fantasmi + un paladino rincoglionito.
L’arrembaggio viene respinto, i fantasmi sconfitti e la tempesta dissolta tra i fumi della vittoria: l’ex-capitano, prima di spirare, viene apostrofato dalle parole “Ti abbiamo già ucciso una volta…” di Afia, la quale poi spiega di essere dovuta ricorrere a un atto così estremo perché l’ex-capitano - vittima di non si sa quale avidità (o avarizia?) - aveva abbandonato le velleità piratesche per darsi alla tratta di giovane donne e maghi provenienti dal continente, un contrabbando di corpi e anime umane tanto vile quanto meschino.

Ed ecco che si conclude la sessione: in mezzo al mare, stanchi di una vittoria su un vascello fantasma e pronti a sbarcare nelle terre di Navarre.
-------------9
Dopo essere sopravvissuti all'attacco della nuova ciurma del capitano non morto atracchiamo su un'isoletta nel mezzo del mare per cercare di riparare la nave. Dato che servirà del tempo decidiamo di fare un giro di esplorazione lungo la costa e troviamo un uomo che spira sulla spiaggia, sembra un povero naufrago portato a riva dalla tempesta. Dal ciondolo che stringe in mano capiamo che si tratta di Adam, il padre del bambino che ha provato a derubarci la sera prima. Fern lo salva con un incantesimo, bruciando uno dei due diamanti a disposizione e lo riaccompagnamo alla nave, per poi ripartire in esplorazione. Poco dopo troviamo Jack il pescatore, uno spirito che riusciamo a percepire per pura fortuna, che ci racconta di come sia stato ucciso dai tritoni che assaltano le navi che attaccano le navi che passano di lì. Corriamo alla nave e riusciamo a fermare l'attacco dei tritoni, mettendoli in fuga. Decidiamo di accelerare le riparazioni, sapendo che torneranno a breve, ma non siamo abbastanza veloci. Segue uno scontro sanguinoso, in cui Elelichtion il senza zucchero e Bolk perdono la vita. Finito l'incontro e messi in ordine i corpi in modo che i nostri compagni possano tornare in vita, scopriamo esistere una grotta dove i tritoni hanno ammassato un grande tesoro. Rianimiamo Bolk, in modo perchè le sue abilità tornano utili nella ricerca e troviamo il tesoro, dove c'è anche un  altro paio di diamanti, in modo da poter riportare in vita anche Elelichtion Ice Tea e poi finiamo le riparazioni.
-------------10
I nostri cari altereghi fantasy riprendono la loro avventura recandosi verso lo spirito di Jack il Pescatore (Navigatore, il suo precedente lavoro da quel che ho sentito e' stato cambiato almeno altre due volte).
Nonostante fosse abbastanza chill nella sua situazione di trapasso non completo ci siamo comunque offerti di garantirgli un sereno passaggio. Ci ha raccontato che il suo desiderio era quello di vedere la nascita di tutti i Dominanti e che attualmente era nata Shiva; ovviamente nel frattempo son nati tutti gli altri, indi per cui il buon Jack e' rimasto nel chill per ben 450 anni.
Riesce comunque a darci qualche informazione sull'origine di Shiva indicando che proviene da degli elf...

Per poi sparire.

Felici e contenti, ci rechiamo quindi verso la nostra cara Marley che e' pronta per salpare, farsi aprire come una scatola di tonno e affondare.
Non e' andata cosi'.

Raggiungiamo Navarr(a, e, o, u), accolti da un panorama fantastico. L'enorme isola e' formata come se fosse una collina in mezzo al mare, con mangrovie cosi' fitte da formare le basi dell'isola e renderla abitabile, nonche' fascinosamente misteriosa e pericolosa.
Man, mano che ci avviciniamo al porto notiamo anche che una numerosa folla, unita anche ad un discreto numero di navi attraccate, e' sparsa nel cuore della citta' fin verso le strade che collegano il porto ai luoghi piu' fitti della foresta.
Scopriamo, infatti, che la Gilda degli Avventurieri ha sbarrato l'ingresso nella parte piu' interna dell'isola e non permette a nessuno di entrare o di uscire. Questo dettaglio ci fa sospettare che qualcosa possa avere intaccato anche gli abitanti interni dell'isola, dato che la Gilda ha chiaramente scelto di non mettere in salvo anche loro.
Scegliendo di mantenere questa missione non ufficiale, non mostriamo i nostri sigilli della Gilda dell'Uroboro e facendo gli gnorri con una prestazione da Oscar chiediamo alla buona Fern -dato che e' originaria del posto- se puo' indicarci una strada non ufficiale che la Gilda non pattuglia per poter accedere all'interno della foresta.

L'avessimo mai fatto.

Afiah ci congede gentilmente una scialuppa per poter circumnavigare il porto e raggiungere un incavo segreto nelle radici che Fern ha sentito venir utilizzato in passato. Inutile dire che Afiah quella scialuppa non la rivedra' piu'. No, non siamo morti; ci siamo dimenticati di ormeggiarla.

L'incavo funziona cosi': le radici formano un arco verticale che sbuca leggermente dall'acqua che non permette un passaggio senza immersione, Fern infatti ci conferma che dovremo percorrere all'incirca 60 metri di nuoto immersi per poi sbucare nella radura dall'altro lato. Ovviamente, la limpidezza dell'acqua, la NON SOSPETTA assenza di nemici, pattuglie della Gilda e l'aria napoletana ci comunicano chiaramente che sara' una traversata sicura, indolore e -perche' no- anche costruttiva dal punto di vista mentale.
Decidiamo quindi di non utilizzare esattamente niente dell'equipaggiamento specifico che abbiamo ottenuto nella sessione precedente che il master mica ci ha datoperpoterefronteggiaredegliscenariacquaticierendereilcombattimentononungiocoalmassacro ed infatti appena ci immergiamo, due bracciate, dei calamari giganti ci stuprano pesantemente.

Elelichtion trapassa, Vaelen ormai si gode la non-morte sperimentando questi trip misti nell'aldila' e Ral puo' dare sfogo al suo span di danni 9-763 fortunatamente facendo 763 danni stavolta, mentre Ugo spara fulmini come se fosse realmente nel lungo mare di Mergellina. Fern, piccola ranina,  spara raggi lunari e si diverte a vedere i suoi unici compagni amici di una vita morire nel percorso che ci ha indicato.

Miracosamente vivi riusciamo a raggiungere la radura dall'altro lato e resuscitare Elelichtion con il nsotro ultimo diamante.
Facciamo un bel riposo breve dove abbiamo la possibilita' di ricaricarci di sorrisi e buoni propositi.

Proprio quando il vento della positivita' ci soffiava a favore, il master chiede a Gionata di lanciare un d12 e qui abbiamo l'ultimo grave errore della serata.
Il risultato del dado preannuncia un incontro casuale dedicato alla buona musica italiana.
Un enorme Orsogufo Primevo, che chiameremo Olly, accompagnato da altri due orsigufi di taglia normale, Lucio Corsi e Brunori Sas, fanno il loro ingresso in scena. Subito, un attento occhio da giurista della canzone italiana ci fornisce l'informazione che il loro piumaggio ed il loro corpo e' temprato da recenti scontri e che il loro atteggiamento, se pur di norma non ti invitino a prendere il te' la domenica pomeriggio nella loro tana,  e' innaturalmente aggressivo e furioso. Ebbene si', si tratta chiaramente dell'intervento di uno dei Sette Peccati Capitali, proprio lui, esatto, Lussuria (no).

Partono quindi gli schiaffi, Elelichtion ha modo di riscattarsi e vendicarsi su queste povere nobili creature palesemente costrette ad affrontarci in preda ad un controllo che assoggietta la loro povera mente ma sti cazzi noi ammazziamo tuttoh.
Ugo si rivela essere il vero tank del gruppo mentre Ral blinka a giro non si che cazzo deve fare e calcolare ad ogni round.
Vaelen usa tutti i suo slot di terzo incantesimo per fare Mass Healing Word ed una volta si sente libero di offendere personalmente un orsogufo, Lucio Corsi, che in quel momento un po' l'aria da duro ce l'aveva.
Anche Fern si fa cogliere da qualche voglia di tankare ma, una volta ristabilito il lume della ragione, si bestifica e mena.

Distruggiamo e dilaniamo i corpi gia' provati di queste nobili creature che non chiedevano altro che vivere, piangere, fare l'amore e restare in silenzio per ore e per ore.

Concludiamo quindi con Bolk che dovra' prendere quelle palli frantumate e consunte per poterci permettere di violare ulteriormente la loro memoria.

P.S. Con la prossima fase di sessione ci avvicineremo, se non addirittura faremo, il livello 7. Ma tanto sappiamo gia' che saremo tutti morti.
--------------------11
Dopo essere sopravvissuti allo scontro con i tre orsogufi e averli scuoiati, decidiamo di ripartire immediatamente senza riposare perchè temiamo di essere attaccati. La buona Fern utilizza un incantesimo per permetterci di nasconderci meglio nella vegetazione ed evitare così le bestie che sembrano ormai totalmente prese da una furia ceca(ma non slovacca). Grazie all'incantesimo Fern, Ral, per dio anche quel carrarmato di Elelichton riescono a passare senza farsi individuare. Purtroppo ci sono anche Ugo e il buon bardo a rovinare tutto. Il gruppo viene scoperto da un Oni e da tre ore che lo accompagnano e immediatamente ingaggiato. L'oni è praticamente un ninja, sparisce diventando invisibile e comincia a mietere vittime e soltanto grazie ad uno sforzo coordinato del dampir, della tigre dai denti a sciabola elfica e del paladino macchiato con latte freddo il gruppo riesce a sopravvivere. Quest'ultimo in particolare sembra una macchina di morte per gli ogre che vengono facilitati da critici e DIVINE SMITE che avrebbero fatto accapponare la pelle anche a Stradh. Lo scontro si protrae troppo per le lunghe e un'altra bestia interviene, è un orsogufo primevo schiumante di rabbia a sua volta che si accanisce prima sul gruppo e poi sull'ogre sopravvissuto e il suo comandante Oni. Il gruppo decide di non cedere all'avarizia  e scappano, per fortuna ancora nascosti dall'incantesimo di Fern. Riescono ad evitare altri incontri e giungono finalmente al villaggio degli elfi…
Ammassati intorno agli alberi,che sono cresciuti costruendo una vera e propria muraglia, giacciono i cadaveri di decine di bestie della foresta. Subito una freccia si conficca ai piedi del gruppo e sei armature animate dalla magia con un numero sul petto raggiungono il gruppo. Fern spiega che si tratta della guardia reale, sono guerrieri immortali, armature animate dagli spiriti di guerrieri formidabili che si sono sottoposti ad un ben preciso rituale. Li raggiunge Talmor, il vecchio re degli elfi, padre di Kilith,l'attuale regina, che ne fa le veci in sua assenza. Talmor spiega al gruppo come da un mese a questa parte la foresta sia in totale subbuglio, laddove prima tutte le specie vivevano in perfetta armonia. Incalzato dal gruppo, rivela che la regina Kilith e suo marito Vax sono andati a cercare di risolvere la situazione. I due si sono recati presso un tempio nel profondo della foresta, dimora del drago d'erba che è il vero padrone di quelle terre Silvaryon. Questo è un segreto custodito gelosamente dalla famiglia reale e da una cerchia molto ristretta di consiglieri fidati. Il gruppo fa anche la conoscenza di Thrall, un possente orco con un senso dell'umorismo nero come la pece e da un sacerdote elfico dalle orecchie mozzate chiamato Darrel (Daniele?). I due sono vecchi amici di Kilith e Vax e sono avventurieri d'oro che sono rimasti a guardia del villaggio. I due aggiungono che diversi abitanti del villaggio sono dispersi, tra cui anche il vecchio sacerdote del villaggio. Elelichton fa rapporto alla gilda dell'ouroboro tramite la pietra e il gruppo decide che la prossima tappa sarà quella di andare a cercare il drago per risolvere la situazione.
---------------12
Dopo la conclusione del colloquio con Talmor, gli avventurieri si dedicano ad un meritato riposo nelle sontuose stanze del palazzo reale. Al mattino, dopo un breve tempo dedicato all’acquisto di equipaggiamento essenziale, partono per il tempio di Sylvarion accompagnati da Thrall e Daniele. Durante il breve percorso assieme hanno modo di notare le loro abilità in combattimento, se vogliono divenire avventurieri d’oro, è a quello che devono puntare. Arrivati alla porta segreta di rampicanti, Fern pronuncia le parole magiche comunicategli dal vecchio re degli elfi ed il percorso per il tempio si apre davanti ai nostri eroi mostrando un intricato percorso delimitato in ogni direzione da una fitta vegetazione. La vecchia guardia saluta il nuovo gruppo, che procede nel luogo sacro fino ad arrivare ad una radura in cui si erge una grande piramide di pietra a gradoni, chiaramente dedicato al culto del drago ancestrale, nonché sede di Sylvarion. Dopo una rapida esperienza extrasensoriale di Eleliktion e la triste dipartita del prode basilisco ( R.I.P 2025/2025-2025/2025-2025/2025) il gruppo trova Vax e Keylith che gli rivelano di essere stati intrappolati da un incantesimo del traditore: l’arcidruido. Neanche il tempo di nominarlo che il nemico si rivela e lo scontro ha inizio; forse la stanchezza, forse la troppa fiducia in sé stessi, forse la disattenzione, il motivo non è ben chiaro, tuttavia il gruppo non dà decisamente il massimo.  Tra preziosi momenti passati a far nulla, cariche avventate alla ricerca evidente di un suicidio assistito ed il boss a cui vien permesso di castare a distanza indisturbato, il gruppo riesce a portarsi a casa la vittoria, anche se con diverse (e consuete) perdite. Il buon Nadu trova e distrugge il filatterio che pareva mantenere attiva la barriera, liberando da esso un’oscura presenza che pare disperdersi nell’aria, il blocco magico ha quindi fine ed i due regnanti degli elfi possono curare il gruppo e riportare in vita i defunti che comunicano agli altri che  San Pietro gli ha detto che mancano solo tre bollini per una resurrezione gratuita. 
Il gruppo deve quindi addentrarsi nel tempio sacro, non sapendo le condizioni in cui troverà il grande drago o se il vero  nemico deve ancora rivelarsi, ma una cosa è certa: se combattono come contro il druido, nessuno di loro tornerà a casa.